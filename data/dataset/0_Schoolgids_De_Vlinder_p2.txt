Rapportage
Wij zorgen ervoor dat ouders regelmatig geïnformeerd worden over de ontwikkeling van hun kind. Minimaal drie keer per jaar vinden er 10 minutengesprekken plaats. Begin van het schooljaar in de vorm van een ‘keer-om-gesprek’. Hierbij wordt aan ouders gevraagd hoe zij de ontwikkeling van hun kind zien.
In februari en juni/juli zijn de gesprekken gekoppeld aan het rapport. In dit rapport doen wij verslag van de ontwikkeling van uw kind. Naast de bevindingen van de leerkracht(en) treft u ook de toetsresultaten aan en vanaf groep 6 het ontwikkelingsperspectief. Het ontwikkelingsperspectief geeft een indicatie van de uitstroom naar het voortgezet onderwijs. Vanzelfsprekend hebben ouders altijd de mogelijkheid om tussentijds een gesprek met de leerkracht van hun kind aan te vragen.
Gescheiden ouders verzoeken wij, in het belang van hun kind, gezamenlijk op de 10 minutengesprekken aanwezig te zijn.
Resultaten van ons onderwijs
De Vlinder wil een basisschool zijn voor alle leerlingen in de wijk en omgeving. Daarbij is ons uitgangspunt:  ́Samen op weg naar het beste resultaat ́ Gezien de grote diversiteit aan leerlingen kunnen de resultaten op groepsniveau en schoolniveau door de jaren heen verschillen. Voorop staat dat alle leerlingen zich voortdurend blijven ontwikkelen naar hun eigen mogelijkheden.
Op groepsniveau gebruiken de leerkrachten de testresultaten bij het maken van hun groepsplannen. Op schoolniveau worden de resultaten regelmatig besproken in het team. Dit kan gevolgen hebben voor onze keuzes met betrekking tot beleid.
Resultaten eindtoets
Elk jaar nemen wij in deze Schoolgids de gemiddelde score van de centrale eindtoets van het voorgaande jaar op. Deze score zetten wij af tegen onze eigen ambitie en de ondergrens die de inspectie van het onderwijs hanteert bij de beoordeling van leerresultaten. Vervolgens verbinden wij hier onze conclusies aan en plannen wij activiteiten om de kwaliteit van ons onderwijs te behouden, dan wel te verbeteren.
     Schooljaar Schoolscore 2019 530
2021 528,7
2022 536
Landelijk gemiddelde 535,7
534,5
534,8
            Omdat er, vanwege de Covid crisis, in schooljaar 2019-2020 geen eindtoets is afgenomen, worden in deze schoolgids de leerresultaten van schooljaar 2018-2019, 2020-2021 en 2021-2022 gebruikt om het gemiddelde over drie jaren te berekenen. Het is jammer dat in 2019-2020 geen toets is afgenomen, omdat we op basis van de eerdere toetsen van het leerlingvolgsysteem verwachtten dat we met deze groep boven het landelijk gemiddelde zouden scoren.
Het is onze ambitie om met de eindtoets minimaal op het landelijke gemiddelde te scoren.
Sinds schooljaar 2020/2021 beoordeelt de Onderwijsinspectie de leerresultaten aan het einde van de basisschool op een andere manier. Daarbij wordt naar twee zaken gekeken:
1) Het percentage leerlingen dat aan het einde van het basisonderwijs het basisniveau haalt voor taal en rekenen, dit noemt men het fundamentele niveau (1F)
 Schoolgids Basisschool De Vlinder 2022/2023
19

2) Het percentage leerlingen dat aan het einde van het basisonderwijs het hogere streefniveau haalt voor taal en rekenen, dit noemt met het streefniveau (2F of 1S)
Het percentage leerlingen op de Vlinder dat de afgelopen drie jaren het basisniveau (1F) heeft gehaald ligt ruim boven de signaleringswaarde (de ondergrens) van de Inspectie. Ten opzichte van het landelijk gemiddelde van scholen met een vergelijkbare leerlingpopulatie scoren we net iets onder het landelijk gemiddelde.
Het percentage leerlingen dat de afgelopen jaren het streefniveau (1S of 2F) heeft gehaald ligt ook boven de signaleringswaarde (de ondergrens) van de inspectie. ten opzichte van het landelijk gemiddelde van scholen met een vergelijkbare leerlingpopulatie scoren wij hier onder.
   Signaleringswaarde (ondergrens) basisniveau 1F
85 %
Signaleringswaarde (ondergrens) streefniveau 2F/1S
45,5 %
Landelijk gemiddelde basisniveau 1F
95,2 %
Landelijk gemiddelde streefniveau 2F/1S1F
57,5
Schoolgemiddelde basisniveau 1F 93%
Schoolgemiddelde streefniveau 2F / 1S
47,8
               Afgelopen jaren hebben we ons gefocust op het versterken van het didactisch handelen door het invoeren van het werken volgens EDI (expliciete directe instructie). Tevens werken we vanaf dit schooljaar met blokplannen. We zien dat dit zich nu al- ondanks de lock down periodes- vertaalt in een hogere leerwinst op de tussenopbrengsten van de CITO toetsen in de groepen 3 t/m 7.
Tevens zien we dat met de laatste eindtoets 98% van de kinderen referentieniveau 1F heeft behaald en 64% van de kinderen 2F/1S. Daarmee liggen we dus boven het landelijk gemiddelde.
We zijn trots en tevreden op wat we de afgelopen jaren hebben gerealiseerd en zullen ook de komende jaren ons in blijven zetten om de ingeslagen weg te borgen.
Overgang naar het voortgezet onderwijs
Aan het eind van de basisschoolperiode gaat het kind door naar het voortgezet onderwijs. Dit betekent altijd een flinke stap, die wij zo soepel mogelijk laten verlopen. Het is belangrijk dat elk kind met zijn eigen mogelijkheden en talenten een passende plaats vindt in het voortgezet onderwijs.
De school brengt een advies uit t.a.v. het type onderwijs dat het kind het beste kan gaan volgen. Wij baseren dit advies op:
 Het beeld dat de leerling ons gedurende zijn basisschooltijd heeft gegeven.
 De toetsresultaten die gedurende de basisschooltijd behaald zijn.
Ouders van leerlingen in groep 8 worden uitgenodigd voor een adviesgesprek. Tijdens dit gesprek vertelt de leerkracht van groep 8 wat volgens de school het best passende vervolgonderwijs is. Ouders krijgen een onderwijskundig rapport mee. Hierin staat beschreven wat het advies van de school is. Wanneer het advies van de school niet overeenkomt met de wens van de ouders, kunnen zij hiervan melding maken op het onderwijskundig rapport en hun eigen zienswijze toevoegen.
Ouders en kinderen kunnen kennis maken met scholen voor voortgezet onderwijs tijdens ‘open dagen’ en informatiebijeenkomsten. Vaak kunnen de kinderen ook minilessen bijwonen op de school van hun keuze. Het initiatief voor aanmelding ligt bij de ouders.
 Schoolgids Basisschool De Vlinder 2022/2023
20

Uitstroom naar het voortgezet onderwijs (uitgedrukt in %)
   2019-2020
     2020-2021
     2021-2022
   VWO 25
HAVO/VWO 4 19
19 19
        HAVO 14 VMBO-T/HAVO 7 VMBO-T 29 VMBO-K/VMBO-T 5 VMBO-K 14 VMBO-B/VMBO-K
14 3,5 5 11 24 26 10 3,5 14 11 5 3,5 9 3,5
100 100
                        VMBO-B 2 Praktijkonderwijs 0 0
        7
Ouders
100
Ouders ieder schooljaar een kalender met praktische informatie zoals schoolvrije dagen, vakanties en data van de oudergesprekken.
De schoolgids ontvangt u digitaal aan het begin van het schooljaar. Deze geeft inhoudelijke informatie over onze school. Het is ook mogelijk om deze te downloaden van onze website: www.bsdevlinder.nl
Regelmatig verschijnt het ‘Vlindernieuws’. Hierin staan mededelingen die voor u en uw kind(eren) van belang zijn.
Aan het begin van elk schooljaar is er een informatieavond voor alle ouders. Tijdens deze avond kunnen de ouders met de leerkracht van hun kind kennis maken. Leerkrachten geven ook informatie en uitleg over afspraken, methodes, leerlijnen en werkwijze in de klas. Ook zal de directie van de school tijdens de jaarlijkse informatieavond een actueel thema centraal stellen.
(Ouder)geledingen
De Medezeggenschapsraad (MR)
Sinds een groot aantal jaren heeft iedere school, volgens de wet, een MR. Dit om het personeel en
   Schoolgids Basisschool De Vlinder 2022/2023
21

ouders/verzorgers medezeggenschap te geven bij het reilen en zeilen van hun school. De MR heeft het recht om alle zaken die de school aangaan te bespreken.
De MR heeft adviesrecht en over een aantal onderwerpen instemmingsrecht. Onze school maakt deel uit van een stichting (SKPCPO DELTA), die verantwoording draagt voor meerdere scholen in de regio. Er zijn natuurlijk onderwerpen die alle scholen van de stichting aan gaan. Deze worden besproken in de Gemeenschappelijke Medezeggenschapsraad (GMR). Een MR- lid van de Vlinder is afgevaardigde bij de GMR.
De MR vergadert ongeveer 6 keer per jaar en heeft in principe openbare vergaderingen. De MR op de Vlinder heeft 4 leden: 2 personeelsleden en 2 ouders/verzorgers.
Een MR-lid wordt in principe voor 3 jaar gekozen. De notulen van de vergaderingen worden gepubliceerd op de website van onze school. De directeur van de school kan, indien gevraagd, deelnemen aan de vergaderingen. Voor verdere informatie kunt u terecht bij de leden van de huidige Medezeggenschapsraad en op de website.
De Oudervereniging
De Oudervereniging is een vereniging van ouders die zich als voornaamste taak stelt om de school in praktische zin te ondersteunen. De Oudervereniging int de ouderbijdrage en maakt het daarmee mogelijk dat er feesten en uitstapjes worden georganiseerd. U kunt hierbij denken aan Sinterklaas, Kerstmis, carnaval enz.
Schoolforum
In het schoolforum gaan ouders in gesprek met school over actuele onderwerpen. Uitgangspunten zijn:
 Een brede betrokkenheid van ouders binnen de school.
 Laagdrempelig.
Het schoolforum heeft meerdere functies:
 Een evaluerende functie.
 Een klankbordfunctie.
 Een signaalfunctie.
Er is een huishoudelijk reglement opgesteld voor het Schoolforum. Het Schoolforum bestaat uit maximaal twaalf personen. Het streven is om per jaargroep minimaal één ouder aan het Schoolforum laten deelnemen. Het Schoolforum vergadert ongeveer zes maal per jaar en deze vergaderingen zijn openbaar. De notulen van de vergaderingen worden gepubliceerd op de website van de school.
Inloopochtend
We vinden het fijn om u regelmatig uit te nodigen in de klas van uw kind. U woont dan ongeveer 20 minuten een les bij en krijgt dan een beeld wat uw kind leert en hoe het eraan toegaat in de groep. U kunt daarbij denken aan een spellingles, een rekenles maar het kan ook een gymles of muziekles zijn. De data van de inloopmomenten worden in het Vlindernieuws bekend gemaakt.
Leerlingenraad
In het kader van burgerschapsvorming gaat de leerlingenraad zes keer per jaar met de directeur in gesprek over schoolse zaken. Van groep 5 t/m 8 zijn twee kinderen per jaargroep vertegenwoordigd in de leerlingenraad. De agendapunten kunnen zowel door de kinderen als door de directeur worden ingebracht. Afgelopen jaar heeft de leerlingenraad meegedacht over de inrichting van een nieuw schoolplein en schooltuin.
   Schoolgids Basisschool De Vlinder 2022/2023
22

 Vrijwillige ouderbijdrage
Jaarlijks wordt er aan alle ouders en verzorgers een vrijwillige ouderbijdrage gevraagd. U krijgt hiervoor een rekening van de Oudervereniging. Het geld wordt geïnd door de penningmeester van de Oudervereniging. Hierdoor kunnen wij jaarlijks activiteiten ondernemen. U heeft jaarlijks inzage in de besteding van de gelden tijdens de jaarvergadering. Dit jaar bedraagt de hoogte van de vrijwillige bijdrage € 25,- per kind. Daarnaast wordt een bijdrage van € 25,-/€ 30,- voor het schoolreisje gevraagd en €65,- voor het kamp van groep 8. Dit bedrag kan nog iets afwijken en wordt bepaald op basis van de definitieve kosten.
Het niet betalen van de ouderbijdrage leidt niet tot het uitsluiten van leerlingen van deelname aan activiteiten.
Gezinnen met minimale financiële middelen kunnen een beroep doen op stichting Leergeld. Contactgegevens staan vermeld in de brief van de oudervereniging..
Klachtenregeling
Klachten moeten op een goede wijze behandeld worden. Veruit de meeste klachten over de dagelijkse gang van zaken in de school zullen in eerste instantie besproken worden met de leerkracht.
Als dat niet leidt tot een oplossing, kunt u contact opnemen met de directie. Mocht dit niet naar tevredenheid zijn dan kunt u contact opnemen met de vertrouwenspersonen binnen de school. Renée Kok en Manon Kuit-Nienhuis zijn de interne vertrouwenspersonen. Zij zijn bereikbaar op telefoonnummer 0313-415838.
Als de klacht na contact met de vertrouwenspersoon en/of directie van de school niet tot tevredenheid is afgehandeld, kan men een beroep doen op de externe vertrouwenspersonen en de verdere klachtenregeling volgen.
 Schoolgids Basisschool De Vlinder 2022/2023
23

De scholen, die vallen onder het bestuur van Delta, hebben meerdere externe vertrouwenspersonen waar u de klacht kunt melden.
Mw.P.vanHemel0646082144
Hr.A.vandenBroek0622467432
Bovenstaande personen zijn telefonisch te benaderen op: maandag t/m donderdag tussen 18.00 – 19.00 uur.
De vertrouwenspersoon zal in eerste instantie nagaan of de klager getracht heeft de problemen met de aangeklaagde of met de directie van de betrokken school op te lossen. De vertrouwenspersoon kan een klager in overweging geven, gelet op de ernst van de zaak, geen klacht in te dienen, de klacht in te dienen bij de klachtencommissie, dan wel aangifte te doen bij politie of justitie. Hij begeleidt de klager desgewenst bij de verdere procedure en verleent desgewenst
bijstand bij het doen van een aangifte.
Begeleiding van de klager houdt ook in dat de
vertrouwenspersoon nagaat of het indienen van de klacht niet
leidt tot nadelige gevolgen voor de klager. Ook vergewist hij
zich ervan dat de aanleiding tot de klacht daadwerkelijk wordt
weggenomen. De vertrouwenspersoon is verplicht tot
geheimhouding van alle zaken die hij in die hoedanigheid verneemt.
Delta is aangesloten bij Landelijke Klachtencommissie Onderwijs,
Adres van de klachtencommissie:
Landelijke Klachten Commissie
Afd. onderwijsgeschillen
Postbus 85191,
3508 AD Utrecht
Tel: 030-2809590
e-mailadres: info@onderwijsgeschillen.nl
website: www.onderwijsgeschillen.nl
Het indienen van een klacht
Een door de directeur, de vertrouwenspersoon of het bevoegd gezag ontvangen klacht wordt in principe door hen afgehandeld. Indien de klacht naar het oordeel van de directeur, de vertrouwenspersoon of het bevoegd gezag betrekking heeft op een vermoeden van schuld aan enig strafbaar feit wordt de klacht doorgezonden naar de klachtencommissie. Het doorzenden van de klacht geschiedt binnen twee weken na het indienen of het blijk geven van de wens de klacht door te zenden. Na binnenkomst van de klacht zendt de secretaris van de klachtencommissie binnen een week een ontvangstbevestiging. Hij deelt mee wanneer de zitting wordt gehouden.
Bij de behandeling van de klacht worden de volgende eisen in acht genomen:
 hoor en wederhoor van partijen;
 inzagerecht van partijen;
 gedeeltelijke openbaarheid (jaarverslag);
 bescherming van de persoonlijke levenssfeer.
Binnen een termijn van zes weken dient er een advies of uitspraak te zijn. Het advies van de commissie dient schriftelijk gemotiveerd te zijn. Als het bevoegd gezag van het advies afwijkt, moet dat schriftelijk worden gemotiveerd. De partijen krijgen een afschrift van het advies en de uitspraak.
Een klacht over iets dat zich meer dan een jaar voor het indienen van de klacht heeft voorgedaan neemt de LKC in beginsel niet in behandeling. Zij kan hierop een uitzondering maken indien de klager:
 niet eerder bekend was met het klachtwaardig handelen;
    Schoolgids Basisschool De Vlinder 2022/2023
24

 eerst geprobeerd heeft de klacht op een andere manier op te lossen;
 bijvoorbeeld door psychologische problemen de klacht niet eerder in kon dienen.
Waar is het klachtenreglement te lezen?
Het reglement is op school aanwezig. Wilt u de regeling nog eens op uw gemak doorlezen, neemt u dan contact op met de directeur van onze school: Dieuwke de Witt. Tevens kunt u de site die hierboven vermeld is raadplegen voor informatie.
Meldplicht seksueel geweld
Schoolleiding, contactpersonen en vertrouwenspersonen zullen een klacht van ouders/leerlingen zorgvuldig behandelen. Bij klachten van ouders en leerlingen over de schoolsituatie, waarbij mogelijk sprake is van ontucht, aanranding of een ander zedendelict, is de school verplicht tot het doen van aangifte bij de politie. Dit omdat mogelijk de veiligheid van meerdere kinderen in het geding is.
8 De ontwikkeling van ons onderwijs
Algemeen
Iedere dag werken wij met passie en toewijding om onze leerlingen voor te bereiden op het vervolgonderwijs en hun toekomstige rol in onze maatschappij. Niet voor niets is ons motto: ‘Voor het geluk van ieder kind’.
We doen dat door goed onderwijs te geven en daarbij ons steeds de vraag te stellen hoe dat er uit ziet, wat gaat goed en wat kan nog beter?
Bij de uitwerking van onze ideeën in de dagelijkse praktijk gaan we regelmatig na of bijstellingen noodzakelijk zijn:
- we gaan na of de resultaten die de leerlingen behalen naar verwachting zijn. Tweemaal per jaar
analyseren we de resultaten. We bespreken de analyse in het team en trekken onze conclusies voor het onderwijs in de volgende periode. Wij rapporteren de analyse van de opbrengsten aan ons bestuur en bespreken deze ook met de MR.
- Jaarlijks evalueren wij ons jaarplan (afgeleid uit het schoolplan) en formuleren we aan de hand van onze ambities concrete doelstellingen. We gebruiken daarbij de uitkomsten van de verschillende enquêtes, zoals de ouder-, leerling- en medewerkertevredenheids enquêtes.
 Schoolgids Basisschool De Vlinder 2022/2023
25

Speerpunten 2022-2023
Als school willen we ons steeds blijven ontwikkelen. De speerpunten van dit schooljaar zijn:
1) Implementatie nieuwe rekenmethode: we gaan dit schooljaar met een nieuwe rekenmethode werken: Getal en Ruimte Junior. We hebben hiervoor een implementatieplan opgesteld, waarbij we worden ondersteund door een adviseur van de uitgeverij en een rekenexpert.
2) Oriëntatie nieuwe taal/spellingmethode: dit schooljaar zal een werkgroep zich oriënteren op een nieuwe taal/spellingmethode. We laten ons voorlichten over alle nieuwe (nieuwste) methodes, aan de hand van onze uitgangspunten kiezen we enkele uit en proberen deze uit in de groepen. Op die manier kiezen wij een nieuwe methode die het beste aansluit bij de onderwijsbehoefte van onze leerlingen.
3) Thematische werken, werken met Faqta: Sinds afgelopen jaar werken we met de methode Faqta, een methode om aardrijkskunde, geschiedenis en natuur&techniek geïntegreerd en thematisch aan te bieden. Deze methode prikkelt de nieuwsgierigheid van kinderen, leert kinderen problemen op te lossen, samen te werken en een onderzoekende houding te ontwikkelen. Hierbij werken we op de middagen groepsdoorbroken. Tijdens studiedagen en teamvergaderingen bereiden leerkrachten de thema’s voor.
4) Beleid (hoog) begaafdheid: Er is een specifiek aanbod voor kinderen die meer uitdaging nodig hebben. Er is een plusgroep waar kinderen begeleid worden en instructie krijgen; leerkrachten zijn getraind in het signaleren van kinderen met een ontwikkelingsvoorsprong en stemmen hun aanbod op hen af. We worden hierbij begeleid door Petra Maas, (hoog) begaafdheidsspecialist die 1 dagdeel per week bij ons op school werkt.
5) Didactisch coachen: Leerkrachten zijn vaardig in het geven van feedback. Door het versterken van de feedbackvaardigheden van leerkrachten wordt de motivatie (en daarmee ook het competentiegevoel) van kinderen vergroot. Afgelopen schooljaar zijn 6 leerkrachten gefilmd tijdens een les. Deze filmfragmenten zijn geanalyseerd door de externe begeleider en leerkrachten hebben tips gekregen om hun feedbackvaardigheden verder te versterken. Komend schooljaar voeren zij intervisiegesprekken met elkaar, worden nogmaals geobserveerd en vindt er teamtraining plaats. In de 2e helft van het schooljaar start een 2e groep. Simone Koenhen volgt een opleiding tot video coach.
      Schoolgids Basisschool De Vlinder 2022/2023
26

 9 Regels en afspraken
Verzekering
SKPCPO Delta heeft collectief een algemene aansprakelijkheidsverzekering voor onderwijsinstellingen en ongevallen geregeld. In het geval dat er situaties zijn waarin het nodig is kan de school hierop een beroep doen.
Ziekmelden
Als uw kind ziek is, dient u dit voor schooltijd door te geven aan school. U kunt uw kind ook digitaal via Social Schools ziekmelden. Indien een kind niet wordt afgemeld, nemen wij contact op met de ouders/verzorgers.
Mocht uw kind langere tijd niet naar school kunnen, dan, bekijken we samen met u hoe we het onderwijs kunnen voortzetten, rekening houdend met de ziekte. Daarnaast vinden wij het belangrijk dat de zieke leerling door regelmatig contact met klasgenoten en leerkracht ervaart dat hij/zij erbij blijft horen.
Afspraken gekoppeld aan schooltijden
8:20 uur
8:30 uur 10:00 uur
10:15 uur 10:30 uur
Vanaf 12.00 uur
De deuren van de school gaan open.
De leerkrachten zijn in de klas.
De lessen beginnen en de ouders zijn de klas uit.
De leerlingen van groep 3 t/m 5 spelen buiten. (Groep 1/2 speelt verspreid over de dag buiten of in de speelzaal).
De leerlingen van groep 6 t/m 8 spelen buiten
Einde buitenspel
De lunchpauze wordt per bouw op twee verschillende tijden gehouden. Gedurende 15 minuten eten de leerlingen in de klas onder toezicht van hun eigen leerkracht. Voor óf na de lunch wordt er een half uur buiten gespeeld.
 Schoolgids Basisschool De Vlinder 2022/2023
27

12:45/13.00 uur Einde pauze, de lessen worden hervat. 14:45 uur De school is uit.
Halen en brengen.
Sinds de Coronaperiode nemen ouders van de groepen 1 en 2 voor het lokaal, buiten op het plein afscheid van hun kind. We merken dat dit veel rust geeft in de klas en de zelfstandigheid van de kinderen enorm bevordert. Tegelijkertijd missen we wel het contact met u als ouders. Daarom hebben we besloten dat de ouders van de groepen 1 t/m 3 iedere maandagmorgen met hun kind de school in mogen en daar afscheid kunnen nemen tijdens de inloop. Om half 9 starten de lessen en moeten ouders afscheid hebben genomen.
De ouders van de kinderen van groep 3 mogen tot de herfstvakantie op maandagmorgen mee naar binnen.
Heeft u een dringende, korte vraag/mededeling dan mogen ouders uit alle groepen gerust even de school binnenlopen.
Social Schools en bereikbaarheid ouders
Als een kind op school ziek wordt of als er een ongelukje gebeurt, kan het nodig zijn dat een kind wordt opgehaald. Daarom vragen we de ouders het telefoonnummer van thuis, hun werk en van de mobiele telefoon door te geven, zodat wij u in voorkomende gevallen kunnen bereiken. Zijn er wijzigingen, zoals door verhuizing of een ander telefoonnummer? Geef dit dan tijdig door aan June Dresen, onze administratief medewerkster (j.dresen@bsdevlinder.nl). De inloggegevens van Social Schools worden verstrekt na aanmelding op de site. Na inschrijving kunt u gebruik maken van ons digitaal informatiesysteem.
  Schoolgids Basisschool De Vlinder 2022/2023
28

Eten en drinken
Tijdens de pauze
Het is de gewoonte dat de kinderen ‘s morgens iets gezonds te eten en te drinken meenemen. Natuurlijk niet te veel, want we gaan er wel vanuit dat zij thuis al ontbeten hebben. Het eten kan bestaan uit fruit, brood of een gezonde koek. Het drinken kan bijvoorbeeld melk of drinkyoghurt zijn.
Traktaties
Als een leerling jarig is, mag er natuurlijk getrakteerd worden! Wij stellen het op prijs dat de traktaties gezond zijn. De leerkrachten doen mee met dezelfde traktatie als voor de kinderen.
Kijk voor tips ook eens op internet. Bijvoorbeeld: http://www.gezondtrakteren.nl/
Overblijven
Wij hebben een overblijfregeling waar alle kinderen gratis gebruik van kunnen maken. Het team surveilleert tijdens het buitenspelen.
Buitenschoolse opvang
Op De Vlinder wordt naschoolse opvang aangeboden door ‘Puck en Co’. Het streven is om op alle dagen in een schoolweek opvang te gaan bieden.
De directie van De Vlinder voert structureel overleg met het management van Puck en Co en stemt af op het organisatorisch, pedagogisch en het inhoudelijk vlak. Wij hanteren inmiddels een eenduidige pedagogische aanpak binnen beide organisaties (kanjertraining). Bij inschrijving ontvangt u informatie over het aanbod van kinderopvang.
Hoofdluis
Op alle basisscholen komt hoofdluis voor. Kinderen brengen het ongemerkt op elkaar over. De enige manier om hoofdluis effectief te bestrijden is grondig controleren en behandelen. Daarom controleren we de eerste schooldag na iedere vakantie alle leerlingen op hoofdluis. Dit wordt gedaan door de luizenmoeders. De controle bestaat uit het doorkammen van het haar met een speciale kam, met extra aandacht voor de meest voorkomende plaatsen.
Mochten wij bij uw kind luizen en/of neten aantreffen, dan wordt dit doorgegeven aan u als ouder/verzorger. U wordt dan verzocht uw kind thuis te behandelen. Wanneer er levende luizen worden aangetroffen, wordt u verzocht uw kind op te halen en direct te behandelen. Dit om besmetting met andere kinderen te voorkomen. Wij herinneren ouders aan de controle door middel van vermelding in de schooljaarkalender. We verzoeken u dringend op die dag geen moeilijke kapsels (vlechten e.d.) en gel in het haar bij de kinderen aan te brengen.
Schoolmaterialen
Vanaf groep 4 schrijven de kinderen met een Schneider base ball pen. Deze pen heeft een goede pengreep, is voor zowel rechtshandige als linkshandige kinderen bruikbaar en vlekt niet.
We vinden het belangrijk dat de kinderen zorg en verantwoordelijkheid leren dragen voor schoolmaterialen. Gaat de pen stuk of raakt deze kwijt, dan kunt u een nieuw exemplaar kopen voor €3,00.
Verlof
In de Leerplichtwet staat dat uw kind de school moet bezoeken tijdens de (les)activiteiten op schooldagen. Kinderen mogen dus nooit zomaar van school wegblijven. In een aantal gevallen is echter een uitzondering op deze regel mogelijk.
   Schoolgids Basisschool De Vlinder 2022/2023
29

Extra verlof in verband met godsdienstige verplichtingen.
Wanneer uw kind plichten moet vervullen, die voortvloeien uit godsdienst of levensovertuiging bestaat er recht op verlof. Als richtlijn geldt dat hiervoor één dag per verplichting vrij wordt gegeven. Indien uw kind gebruik maakt van deze vorm van extra verlof, dient u dit minimaal twee dagen van te voren bij de directeur van de school aan te vragen.
Vakantie buiten de reguliere schoolvakanties
Voor vakantie onder schooltijd kan alleen een uitzondering op de hoofdregel gemaakt worden als uw kind tijdens de schoolvakanties niet op vakantie kan gaan door de specifieke aard van het beroep van (één van) de ouders. In dat geval mag de directeur eenmaal per schooljaar uw kind vrij geven, zodat er toch een gezinsvakantie mogelijk wordt. Het betreft de enige gezinsvakantie in dat schooljaar. Bij uw aanvraag moet een werkgeversverklaring worden gevoegd waaruit de specifieke aard van het beroep en de verlofperiode van de betrokken ouder blijken.
Verder dient u met de volgende voorwaarden rekening te houden:
 de verlofperiode mag maximaal 10 schooldagen beslaan;
 de verlofperiode mag niet in de eerste twee weken van het schooljaar vallen.
Verlof in geval van ‘Andere gewichtige omstandigheden’
Onder ‘andere gewichtige omstandigheden’ vallen situaties die buiten de wil van de ouders en/of de leerling liggen. Voor bepaalde omstandigheden kan vrij worden gevraagd. Hierbij moet gedacht worden aan:
 het bijwonen van een huwelijk van bloed- of aanverwanten
 ernstige ziekte van bloed- of aanverwanten (het aantal verlofdagen wordt bepaald in overleg
met de directeur en/of de leerplichtconsulent)
 overlijden van bloed- of aanverwanten
 viering van een 25-, 40- of 50-jarig ambtsjubileum, een verhuizing van het gezin, 25-, 40-, 50-
of 60 jarig (huwelijks)jubileum van bloed- of aanverwanten
De volgende situaties zijn bijvoorbeeld geen ‘andere gewichtige omstandigheden’:
 vakantie in een goedkope periode of in verband met een speciale aanbieding
 vakantie onder schooltijd bij gebrek aan andere boekingsmogelijkheden
 een uitnodiging van familie of vrienden om buiten de normale schoolvakantie op vakantie te
gaan
 eerder vertrek of latere terugkeer in verband met (verkeers)drukte
 verlof voor een kind, omdat andere kinderen uit het gezin al of nog vrij zijn
Verlofaanvragen worden altijd individueel beoordeeld. Een aanvraag voor verlof wegens ‘andere gewichtige omstandigheden’ dient zo spoedig mogelijk bij de directeur te worden ingediend
Hoe dient u een aanvraag in?
Aanvraagformulieren voor verlof buiten de schoolvakanties zijn verkrijgbaar bij de directeur of vindt u op de website. U levert de volledig ingevulde aanvraag, inclusief relevante verklaringen, in bij de directeur. De school is verplicht ongeoorloofd verzuim aan de leerplichtconsulent te melden.
Verzuim zonder bericht
Iedere leerkracht houdt de aanwezigheid van de leerlingen bij. Wanneer een kind zonder bericht afwezig is, nemen wij vóór tien uur in de ochtend contact met de ouders op. Bij veelvoorkomend
 Schoolgids Basisschool De Vlinder 2022/2023
30

verzuim wordt er een afspraak gemaakt met de betreffende ouders/verzorgers om de oorzaken hiervan te achterhalen en zo mogelijk te zoeken naar wegen om het verzuim te voorkomen.
Leerplicht - Regionaal bureau Leerlingzaken Midden-Gelre (RBL)
Als school werken we in het kader van Leerplicht veel samen met het Regionaal Bureau Leerlingzaken Midden-Gelre. Hier vallen jeugdigen onder die wonen in één van de volgende gemeenten: Arnhem, Duiven, Overbetuwe, Renkum, Rheden, Rozendaal, Westervoort en Zevenaar. Als school hebben wij een vast contactpersoon vanuit het RBL.
Wij werken met het RBL samen in de volgende situaties:
 Wettelijk verzuim: hiervan is sprake wanneer een jeugdige 16 uur in 4 aaneengesloten weken
(vermoedelijk) ongeoorloofd verzuimt. Dit melden wij aan DUO. Zij geven dit door aan het RBL. Het doel is om samen te kijken hoe de jeugdige zo snel mogelijk weer volledig deel kan nemen aan het onderwijs. Het RBL werkt volgens de Methodische Aanpak Schoolverzuim (MAS).
 Luxe verzuim: hier is sprake van wanneer een jeugdige zonder toestemming van de directeur eerder op vakantie gaat of een dagje uit is. In bijzondere gevallen kan een jeugdige vrij krijgen buiten de schoolvakanties. Vraag hier als ouder altijd schriftelijk, via het aanvraagformulier van de school, toestemming voor bij de directie van de school.
Als de directie geen toestemming geeft en de jeugdige verschijnt niet op school, dan wordt dit via DUO gemeld bij het RBL. Een gevolg kan zijn dat de leerplichtambtenaar proces verbaal opmaakt wegens het overtreden van de Leerplichtwet.
Wilt u meer informatie over het RBL of heeft u zelf vragen over Leerplicht, kijk dan op
www.rblmidden-gelre.nl.
De school is verplicht om ongeoorloofd verlof te melden bij de leerplichtconsulent! De school meldt zowel ongeoorloofd verzuim als vermoedelijk ongeoorloofd verzuim.
   Schoolgids Basisschool De Vlinder 2022/2023
